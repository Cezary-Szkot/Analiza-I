# O notatkach parę słów wstępnych
Notatki te nie są dokładną relacją z wykładu. Wiele z pojęć przeformułowałem, zamieściłem trochę dodatkowych informacji, zastosowałem miejscami inne oznaczenia, czy nawet poprawiłem błędy lub niedokładności, które się wkradły do treści wykładu. Z góry zastrzegam, że osobą idealną nie jestem, więc mogłem się gdzieś dopuścić jakichś omyłek. Pierwotnie planowałem zamieszczać na bieżąco wykaz dokładnych zmian względem wykładu w readme (wykaz zmian z pierwszych sekcji wciąż tu jest), jakie uczyniłem, jednak uznałem, iż będzie zajmować to zbyt wiele czasu. Niektóre z uwag postanowiłem zawrzeć w przypisach, choć zastrzegam, że mogłem nie odnotować wszystkich rozbieżności. Wszelkie zastrzeżenia można zgłaszać do mnie na messie albo na dc: cezaryszkot. 
Notatki rozpoczynają się od relacji, bo dopiero od nich zacząłem uważnie notować na analizie. Może kiedyś dopiszę sekcję 0: "Logika i teoria zbiorów", ale w najbliższym czasie tego nie planuję. Notatki składają się głównie z samych suchych definicji, twierdzeń i wniosków. Pominąłem wszelkie przykłady oraz dowody. Zbiór tych ostatnich może przygotuję przed egzaminem ustnym. Konwencję używania nawiasów w zdaniach logicznych w tym tekście przyjąłem ze "Wstępu do matematyki" J. Kraszewskiego. Pdf jest dostępny wraz z plikiem .tex na githubie: https://github.com/Cezary-Szkot/Analiza-I . Tam będę najprędzej publikował wszelkie aktualizacje.

# Wykaz zmian względem wykładu (nieaktualizowane)
**Sekcja 1**
 - Używałem przeważnie oznaczenia "R" dla relacji zamiast "~"
 - W liście własności relacji podałem dwie, które nie zostały nazwane na wykładzie lub doczekały się błędnej nazwy. Chodzi tutaj o spójność i silną antysymetryczność, ta druga została mylnie określona jako po prostu antysymetryczność, ale dla porządku ostrego
 - Pominąłem konstrukcję zbiorów na podstawie klas równoważności. Nie ma tego na wykazie tematów do ustnego i nie było zadań z tego na ćwiczeniach
 - Używałem oznaczeń: \prec i \preceq zamiast \le i \leq dla porządków

**Sekcja 2**
- W celu zredukowania liczby niepotrzebnych oznaczeń w definicjach, zamiast pisać, że x jest w relacji f z y, to pisałem, iż para uporządkowana (x,y) należy do f
- Pomimo tego, iż w seriach ćwiczeniowych są zadania z funkcji odwrotnych oraz wyrażenie to padło w twierdzeniach na wykładzie, to na dobrą sprawę nie została nawet podana jej definicja. To co zostało zdefiniowane na wykładzie to relacja odwrotna, a nie funkcja odwrotna, a pomiędzy tymi dwiema istnieje różnica. Każdą relację można odwrócić, a to samo już się nie tyczy funkcji. Tylko bijekcje są odwracalne (lub też surjekcje jeżeli przyjmiemy ogólniejszą definicję funkcji odwrotnej). W notatkach podałem definicję funkcji odwrotnej uwzględniającą ten fakt


